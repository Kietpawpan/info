<html>
<head>
  <link rel="stylesheet" href="../css/book.css">
</head>
<title>e-Request | Privacy Notice</title>
<body>
<div id="wrapper">
    <div id="container">

        <section class="open-book">
            <header>
                <h1>ระบบยื่นคำขอข้อมูลข่าวสารของราชการ (e-Request)</h1>
                <h6>MNRE-SLC-002</h6>
            </header>
            <article>
    <h2 class="chapter-title">ประกาศความเป็นส่วนตัว (Privacy Notice)*</h2>

<p>
สำนักงานปลัดกระทรวงทรัพยากรธรรมชาติและสิ่งแวดล้อม (ต่อไปในประกาศนี้เรียกว่า "สป.ทส.") ตระหนักถึงความสำคัญของข้อมูลส่วนบุคคล เพื่อให้ท่านสามารถเชื่อมั่นได้ว่า สป.ทส. มีความโปร่งใสและมีความรับผิดชอบในการเก็บรวบรวม ใช้ หรือเปิดเผยข้อมูลส่วนบุคคลของท่านตามพระราชบัญญัติคุ้มครองข้อมูลส่วนบุคคล พ.ศ. 2562 รวมถึงกฎหมายอื่นที่เกี่ยวข้อง ประกาศความเป็นส่วนตัว (“ประกาศ”) นี้ จึงได้ถูกจัดทำขึ้น เพื่อชี้แจงให้เจ้าของข้อมูลส่วนบุคคลซึ่งเป็นผู้ใช้บริการได้ทราบถึงข้อมูลส่วนบุคคลที่ถูกประมวลผล วัตถุประสงค์และเหตุผลอันชอบด้วยกฎหมายในการประมวลผล ระยะเวลาในการเก็บรักษาข้อมูลส่วนบุคคล รวมถึงสิทธิในข้อมูลส่วนบุคคลที่เจ้าของข้อมูลส่วนบุคคลพึงมีในการบริการนี้ เป็นการเฉพาะเจาะจง ดังต่อไปนี้
</p>
<p>
<b>1. วัตถุประสงค์ของการเก็บข้อมูลส่วนบุคคล</b> เพื่อความจำเป็นในการ
<ul>
<li> ตรวจสอบสิทธิของผู้ขอข้อมูลข่าวสาร 
<li> ติดต่อกลับเพื่อยืนยัน พิสูจน์ตัวตน ป้องกันการสวมสิทธิของบุคคลอื่น 
<li> ประสานงานกับหน่วยงานภายในกระทรวงฯ เพื่อรวบรวมข้อมูลข่าวสารตามคำขอ 
<li> ใช้ประกอบการพิจารณาคำขอข้อมูลข่าวสารตามที่ท่านร้องขอ 
<li> แจ้งผลการพิจารณาคำขอข้อมูลข่าวสารให้ท่านทราบ 
<li> เรียกเก็บค่าธรรมเนียมการทำสำเนาข้อมูลข่าวสารและค่าธรรมเนียมการรับรองความถูกต้องของข้อมูลข่าวสารฉบับสำเนา 
<li> ออกใบสำคัญรับเงินให้แก่ผู้ขอข้อมูลข่าวสาร
<li> เก็บรวบรวมสถิติการขอข้อมูลข่าวสารของราชการ 
<li> ส่งคำขอข้อมูลข่าวสารให้หน่วยงานของรัฐแห่งอื่นที่เป็นผู้จัดทำข้อมูลข่าวสารของราชการและกำหนดชั้นความลับไว้ เพื่อพิจารณามีคำสั่งตามมาตรา 12 วรรคสองแห่งพระราชบัญญัติข้อมูลข่าวสารของราชการ พ.ศ. 2540 (ถ้ามี) 
<li> แจ้งให้บุคคลอื่นที่อาจได้รับผลกระทบต่อประโยชน์ได้เสียจากการเปิดเผยข้อมูลข่าวสารตามคำขอเพื่อใช้สิทธิคัดค้านคำขอข้อมูลข่าวสารของท่าน (ถ้ามี) และ
<li> ใช้เป็นข้อมูลประกอบการชี้แจงต่อคณะกรรมการวินิจฉัยการเปิดเผยข้อมูลข่าวสาร ในชั้นพิจารณาอุทธรณ์ (ถ้ามี) หรือชี้แจงเรื่องร้องเรียนต่อคณะกรรมการข้อมูลข่าวสารของราชการ (ถ้ามี)
</ul>
<p>
<b>2. หน่วยงานที่ควบคุมข้อมูลข่าวสารส่วนบุคคล</b>ที่เก็บรวบรวมผ่านระบบ e-Request นี้ คือ สำนักงานปลัดกระทรวงทรัพยากรธรรมชาติและสิ่งแวดล้อม 92 ซอยพหลโยธิน 7 แขวงพญาไท เขตพญาไท กรุงเทพฯ 10400 และหน่วยงานของรัฐในสังกัดกระทรวงทรัพยากรธรรมชาติและสิ่งแวดล้อม (ส่วนราชการอื่น/รัฐวิสาหกิจ/องค์การมหาชน) ที่ท่านยื่นคำขอไปยังอีเมลของหน่วยงานของรัฐแห่งนั้น
<p>
<b>3. ฐานกฎหมายที่ใช้ในการประมวลผลข้อมูลส่วนบุคคล</b> คือ เป็นหน้าที่การจัดหาข้อมูลข่าวสารให้แก่ผู้ขอข้อมูลข่าวสาร ตามมาตรา 11 แห่งพระราชบัญญัติข้อมูลข่าวสารของราชการ พ.ศ. 2540 และมีความจำเป็นเพื่อประโยชน์สาธารณะและการปฏิบัติหน้าที่ในการป้องกันการสวมสิทธิ์หรือแอบอ้างชื่อของบุคคลอื่น เพื่อขอข้อมูลข่าวสารที่อยู่ในความครอบครองหรือควบคุมดูแลของหน่วยงานในสังกัดกระทรวงทรัพยากรธรรมชาติและสิ่งแวดล้อม  
<p>
<b>4. ข้อมูลข่าวสารส่วนบุคคลของผู้ขอข้อมูลข่าวสารที่เก็บรวบรวม</b> ได้แก่ ชื่อตัว นามสกุล หมายเลขประจำตัวประชาชน ที่อยู่ หมายเลขโทรศัพท์ อีเมล และข้อมูลอื่นใดที่ปรากฏในคำขอข้อมูลข่าวสารที่อาจทำให้ทราบว่าผู้ใดเป็นผู้ยื่นคำขอ รวมถึงข้อมูลส่วนบุคคลของผู้ขอข้อมูลข่าวสารที่เก็บในระบบ Government Data Exchange ของสำนักงานพัฒนารัฐบาลดิจิทัล (องค์การมหาชน) ซึ่งเชื่อมโยงกับระบบฐานข้อมูลประชาชน (Linkage Center) ของกรมการปกครอง ทั้งนี้ ไม่มีการเก็บข้อมูลอ่อนไหวและข้อมูลส่วนบุคคลของผู้เยาว์จากผู้ขอข้อมูลข่าวสารแต่อย่างใด อนึ่ง ข้อมูลส่วนบุคคลของท่านจะถูกเก็บที่ในกล่องจดหมายอิเล็กทรอนิกส์ของหน่วยงานของรัฐที่ท่านยื่นคำขอทางอีเมล โดยไม่มีการจัดเก็บข้อมูลนั้นไว้บนเครื่องแม่ข่าย (server) ของสำนักงานปลัดกระทรวงทรัพยากรธรรมชาติและสิ่งแวดล้อมที่ให้บริการผ่านเว็บไซต์ http://lib.mnre.go.th/info นี้ แต่อย่างใด เว้นแต่หมายเลขประจำตัวประชาชนที่เข้ารหัสแล้ว ซึ่งจะไม่สามารถระบุได้ว่าเป็นหมายเลขใด อันเป็นมาตรการเชิงเทคนิคในการคุ้มครองข้อมูลส่วนบุคคลในระบบนี้
<p>
<b>5. มีการเปิดเผยข้อมูลข่าวสารต่อบุคคลอื่น</b> ได้แก่
<ul>
<li> หน่วยงานและเจ้าหน้าที่ในสังกัดกระทรวงทรัพยากรธรรมชาติและสิ่งแวดล้อมที่มีหน้าที่เกี่ยวข้องกับการบริการข้อมูลข่าวสารตามคำขอของท่าน
<li> หน่วยงานของรัฐแห่งอื่นที่เป็นผู้จัดทำข้อมูลข่าวสารตามคำขอและได้กำหนดชั้นความลับไว้ตามระเบียบว่าด้วยการรักษาความลับของทางราชการ พ.ศ. 2544 (ถ้ามี)
<li> สำนักงานคณะกรรมการข้อมูลข่าวสารของราชการ กรณีมีการชี้แจงต่อคณะกรรมการวินิจฉัยการเปิดเผยข้อมูลข่าวสารในชั้นพิจารณาอุทธรณ์ (ถ้ามี)
<li> บุคคลอื่นที่อาจได้รับผลกระทบต่อประโยชน์ได้เสียของตนตามมาตรา 17 แห่งพระราชบัญญัติข้อมูลข่าวสารของราชการ พ.ศ. 2540 หากจะเปิดเผยข้อมูลข่าวสารตามคำขอ (ถ้ามี)
<li> ไม่มีการโอนข้อมูลข่าวสารส่วนบุคคลไปยังต่างประเทศแต่อย่างใด
</ul>
<p>
<b>6. ระยะเวลาการเก็บข้อมูลข่าวสารส่วนบุคคลของผู้ขอข้อมูลข่าวสาร</b> เป็นเวลา 10 ปี ตามระเบียบว่าด้วยงานสารบรรณ พ.ศ. 2526 และที่แก้ไขเพิ่มเติม

<p>
<b>7. การติดต่อสื่อสารหรือใช้สิทธิของผู้ขอข้อมูลข่าวสาร</b> 
<ul>
<li> หากท่านมีข้อสงสัย ข้อเสนอแนะหรือข้อกังวลเกี่ยวกับการเก็บรวบรวม ใช้ และเปิดเผยข้อมูล ส่วนบุคคลของ สป.ทส. หรือเกี่ยวกับประกาศนี้ หรือท่านต้องการใช้สิทธิตามกฎหมายคุ้มครองข้อมูลส่วนบุคคล ท่านสามารถติดต่อสอบถามได้ที่
<ol><strong><li>ผู้ควบคุมข้อมูลส่วนบุคคล (Data Controller)</strong> 
<ul><li>ชื่อหน่วยงาน: สำนักงานปลัดกระทรวงทรัพยากรธรรมชาติและสิ่งแวดล้อม 
<li>สถานที่ติดต่อ : ศูนย์บริการร่วมกระทรวงทรัพยากรธรรมชาติและสิ่งแวดล้อม ชั้น 1 อาคารกรมควบคุมมลพิษ 92 ซอยพหลโยธิน 7 แขวงพญาไท เขตพญาไท กรุงเทพฯ 10400 
<li>ช่องทางการติดต่อ:
<ul> 
<li>โทร. 0 2265 6223-5 ตั้งแต่เวลา 08.00 น. – 17.00 น. (ไม่พักกลางวัน) ทุกวัน เว้นวันหยุดราชการ
<li>ออนไลน์ <a href='https://gppc-app.onde.go.th/dynamic-dsar/c9a2cb4d-0117-4ed7-bc3b-6948bbedd4aa'>แบบฟอร์มการขอใช้สิทธิ์</a>
</ul>
</ul>
<li><strong>เจ้าหน้าที่คุ้มครองข้อมูลส่วนบุคคล (Data Protection Officer : DPO) </strong>
<ul><li>สถานที่ติดต่อ : ศูนย์บริการร่วมกระทรวงทรัพยากรธรรมชาติและสิ่งแวดล้อม ชั้น 1 อาคารกรมควบคุมมลพิษ 92 ซอยพหลโยธิน 7 แขวงพญาไท เขตพญาไท กรุงเทพฯ 10400 
<li>ช่องทางการติดต่อ:
<ul> 
<li>โทร. 0 2265 6223-5 ตั้งแต่เวลา 08.00 น. – 17.00 น. (ไม่พักกลางวัน) ทุกวัน เว้นวันหยุดราชการ
<li>อีเมล servicelinkcenter@mnre.go.th
</ul>
</ul>
</ol>
<li> หากท่านต้องการร้องเรียนการละเมิดข้อมูลส่วนบุคคล สามารถยื่น<a href='https://gppc-app.onde.go.th/dynamic-incident/a5502c72-f8f0-4a01-8bf8-8644b29576fc'>แบบฟอร์มแจ้งเหตุรั่วไหลของข้อมูลส่วนบุคคลออนไลน์</a>
</ul>
<p><br><br>
<center>****************</center><br>
<em>*ปรับปรุง ณ วันที่ 3 ตุลาคม 2566</eM><br>


            </article>
            <footer>
                <ol id="page-numbers">
                    <li>1</li>
                    <li>2</li>
                </ol>
            </footer>
        </section>

    </div>
</div>

</body>
</html>